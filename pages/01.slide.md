---
zoom: 1.3
---

# Šta je Git?

<v-click>

Git je sistem za kontrolu verzije koji omogućava praćenje i upravljanje promenama u kodu tokom razvoja softvera. Iako
je inicijalno razvijen sa idejom podrške koordinaciji tima programera koji zajedno rade na određenom projektu, može
biti korišćen i u generalne svrhe, za praćenje promena u okviru proizvoljne kolekcije datoteka.

</v-click>

<v-click>

Git se posebno ističe po tome što podržava distribuirani razvoj, što znači da ne postoji <em>centralni</em> repozitorijum.
Svaka osoba ima kompletnu kopiju repozitorijuma sa celom istorijom na svom računaru, što omogućava rad bez stalne 
internet konekcije.

</v-click>

<v-click>

Međutim, u praksi, većina timova i projekata uspostavlja jedan repozitorijum koji služi kao zajednička referentna tačka
-- ono što predstavlja *centralni* repozitorijum. Ovo je više organizaciona konvencija nego 
tehnička nužnost.

</v-click>

<v-click>

Platforme poput GitHub-a, GitLab-a ili Bitbucket-a se koriste za deljenje/skladištenje repozitorijuma i samo zbog
dogovora tima postaju glavna tačka koordinacije.

</v-click>